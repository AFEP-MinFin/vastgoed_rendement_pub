# Het rendement van partciuliere verhuurders 

Particuliere verhuurders hebben sinds 2022 te maken met tenminste drie ontwikkelingen die het rendement van huurwoningen drukken: (1) de stijging van de hypotheekrente, (2) de aangekondigde Wet betaalbare huur en (3) de aanpassing van drie fiscale maatregelen (i. box 3, ii. leegwaarderatio en iii. overdrachtsbelasting).

## Onderzoeksvraag

1. Hoe heeft het rendement van particuliere verhuurders zich over de laatste jaren ontwikkeld?
2. Wat is het effect van beleidsscenario's op het rendement van particuliere verhuurders?

## Data

Voor dit onderzoek is gebruik gemaakt van een dataset van huurwoningen die in het tweede kwartaal van 2022 op onlinehuurplatformen, zoals Pararius, stonden. De dataset bevat informatie over het adres, de gevraagde huurprijs en verschillende karakteristieken van de woning, zoals woonoppervlakte, energielabel en bouwjaar. Deze data is gekoppeld aan eigendomsinformatie van het Kadaster, waaronder gedetailleerde gegevens over eigendom (natuurlijk persoon), de aankoopsom en het aankoopjaar van de woning. De onderliggende data mag niet gedeeld worden met derden. Daarom is er een gesimuleerde dataset gepubliceerd met gelijke karakteristieken, zodat de analyse gerepliceerd kan worden. 

## Uitkomst

De berekeningen zijn gepresenteerd aan collega's van het Ministerie van Financiën en het Ministerie van Binnenlandse Zaken. Er is over gepubliceerd in [ESB](https://esb.nu/rendement-particuliere-verhuurders-onder-druk/).

## Dankwoord

Dit onderzoek had niet plaats tot stand kunnen komen zonder:

- De gegevens van het Realstats
- De studie ['Stapeling Maatregelen Huurmarkt'](https://www.seo.nl/wp-content/uploads/2023/05/2023-22-Rapport-stapeling-huurmarkt-definitief.pdf) en achterliggende code van SEO Amsterdam

We hebben baat gehad bij de feedback van:

- Collega's van andere onderdelen van het Ministerie van Financiën
- Collega's van het Ministerie van Binnenlandse Zaken
